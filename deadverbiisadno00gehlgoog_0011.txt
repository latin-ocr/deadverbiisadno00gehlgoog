..6.-

quidem ad propositum inductus sum non, quod novi quid·
quam me enucleare posse sperarem, sed ut ea, quae ab aliis
in universum atque per totam latinitatem pervestigata sunt,
certis unius scriptoris terminis circumscriberem, vel quae
adhuc dispersim et occasione data prolata sunt, una tracta-
tione comprehenderem atque ordine enumerarem.

y Ex eis libris, quibus maxime usus sum, inprimis mihi
nominandus est Woelfflini liber „Letoia aad remon. Compo-
roticn“ inscriptus3 cui vire, qui summa oum, iudicii subtili-
tate omnia gradationis genera pertractavit, libenter meritam
laudem tribuo nec, si quando eius sententiae repugnavi, la·
bori per tot saecula tam late patenti velim obtrectare videri.
Summae quoque utilitati fuerunt, quae Langenus disseruit
in libris, qui inscribuntur: „Beitrdpc aar Krioa aad Erttdronp
dcc Plautus“, „Analecta Plautino“, „Planta Stadiea“, et quod
Landgralius proposuit in dissertatione de deeris etymolo-
piciS, nec silentio praetermittendus est Handii liber ,Tua
selliaco sco de particulis. In versibus indicandis Ritsche*
lium secutus sum et, quos socios operae assumpsit, Goet- ¹
nium, Loewium, Schoellium, quorum opera in una Oi-
stell aria fabula destitutus Ussingii numeros retinui, frag-
menta attuli ex Winteri recensione, nam fragmentis quo-
que mihi utendum esse censui, tum saltem, cum librorum
memoria ac verborum connexu de vi sensuque singulorum
dubitari non posset.

Iam transeo ad ipsam, quam mihi proposui, tractationem,
quam si institui, ut primum adverbia proprie ad notionem
augendam adhibita enumerarem, deinde ea, quae ex nativa
vi certam quandam qualitatem indicantia insolentius ad
affirmandum transferuntur, extrema parte dicerem de grada-
tione etymologica.

 

